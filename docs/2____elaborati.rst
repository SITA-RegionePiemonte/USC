####################################
2. ELABORATI DI CONSEGNA
####################################

Elenchi elaborati, nomi tavole
^^^^^^^^^^^^^^^^^^^^^^^^^^^^^^

Il piano regolatore redatto secondo lo schema tradizionale (ai sensi
dell’art. 14 della l.r. 56/1977 e s.m.i.) comprende una serie di
elaborati “\ *standard*\ ”. Nel fascicolo 1 sono illustrati gli elementi
costituenti il piano, Viene qui presentata la normalizzazione degli
elaborati, dei loro contenuti e dei loro nomi, preliminare a una
efficace dematerializzazione del procedimento urbanistico. È infatti
ovvio che se tutti i PRGC hanno una “forma” uguale, il loro trattamento
dematerializzato e la memorizzazione dei contenuti in una banca dati
urbanistica (ma anche la fase istruttoria) risulteranno semplificate.

Nella compilazione delle tabelle che seguono, l’elenco contenuto
nell’Art.14, commi 1 e 2, è stato considerato un elenco di argomenti, a
ciascuno dei quali possono corrispondere uno o più elaborati (relazione
o tavola cartografica), o viceversa più argomenti sono contenuti in un
unico elaborato.

Tutti gli elaborati dovranno essere consegnati in formato elettronico,
sia nel formato adatto alla conservazione (pdf/A con firma digitale),
sia nel formato adatto ad un trattamento dati elettronico (testi,
tabelle, *shapefile*), certificando la piena corrispondenza dei
contenuti dei due formati.

In particolare, per quanto riguarda le tavole di piano, queste dovranno
essere consegnate sia sotto forma di tavole allestite (*pdf*) che di
livelli informativi che concorrono alla formazione delle tavole
(*shapefile*). Lo stesso livello informativo può essere presente su più
tavole diverse, nel qual caso sarà consegnato una volta sola (un unico
*shapefile*).

Il numero delle tavole cartografiche allestite potrebbe non coincidere
con gli argomenti desunti dall’art. 14, in quanto, nei casi in cui si è
riscontrata un eccesso di informazioni su una tavola (e quindi
difficoltà di lettura), sì è preferito scomporla in più tavole, anche in
funzione del fatto che la consegna non sarà più cartacea, ma in formato
pdf.

Resta chiaro che, al fine della costruzione della Banca Dati Urbanistica
e della mosaicatura degli strumenti urbanistici, dovranno essere
consegnati tutti gli elaborati previsti dal presente documento, con la
relativa denominazione e sigla, e tutti i *layers* (*shapefile*) che li
compongono.

Le tabelle seguenti indicano per ogni elaborato da consegnare (relazione
e/o tavola):

-  la tipologia di elaborato con la rispettiva denominazione
   prestabilita (sigla + titolo);

-  la scala di rappresentazione;

-  una sintetica descrizione dei contenuti;

-  i livelli informativi che la Regione mette a disposizione come base
   di conoscenza per la realizzazione dell’elaborato di piano;

-  i livelli informativi richiesti per la redazione dell’elaborato di
   piano (distinguendo quelli richiesti in prima conferenza di
   copianificazione – per la proposta tecnica del progetto preliminare –
   da quelli richiesti in seconda conferenza – per la proposta tecnica
   del progetto definitivo)

-  i nomi (sigle) degli shapefile così come definiti nella specifica
   informatica (Fascicolo 3)

Quando il testo di legge descrive già esplicitamente il contenuto degli
elaborati la tabella non contiene ulteriori specificazioni. Quando i
temi che compongono gli elaborati sono di competenza di altre Direzioni
regionali, si rimanda a queste ultime e ai loro eventuali provvedimenti
per la definizione delle specifiche di redazione dei documenti.

Si rimanda a successivi documenti l’analisi dell’art. 14bis, che
descrive gli elaborati di un piano regolatore redatto nelle due
componenti strutturale e operativa.

Si ricorda che al termine del procedimento di copianificazione, dopo
l’approvazione, gli elaborati definitivi devono essere trasmessi ai
sensi di legge (art. 15 c.17 l.r. 56/77 s.m.i.) corredati di tutti i
relativi *shapefile* e documenti informatici.


.. raw:: html
       :file: disqus.html
