Consumo di suolo
=====================

La valutazione e il contenimento del consumo di suolo costituiscono
tematiche di primaria importanza in materia di politiche territoriali
regionali e nei processi di pianificazione urbanistica di livello
locale, in quanto tali costituiscono un elemento primario di conoscenza
e di valutazione nei processi di pianificazione locale.

La normativa regionale di riferimento è contenuta nel Ptr e in
particolare nell’articolo 31 “Contenimento del consumo di suolo”delle
Nome tecniche di attuazione, che costituisce il principale riferimento
in tema di limitazione di nuova occupazione di ambiti inedificati.

In particolare, il comma 7 di tale articolo prevede che la Giunta
regionale predisponga strumenti atti a realizzare un sistema informativo
per il monitoraggio del consumo di suolo, mentre il comma 10 stabilisce
che le previsioni di incremento di consumo di suolo ad uso insediativo,
consentito ai comuni per ogni quinquennio, non possano superare il 3%
della superficie urbanizzata esistente.

L’ attuazione di tali disposizioni comporta quindi un formale
recepimento sia nei processi di valutazione del fenomeno sia nella
predisposizione degli strumenti urbanistici comunali.

Con riferimento alla direttiva di cui al comma 7 dell’art. 31 delle
norme di attuazione del Ptr, la Regione ha avviato nel 2009 un progetto
finalizzato a definire, sulla base di un glossario specialistico e di un
insieme di indicatori, un metodo per la valutazione e il monitoraggio
del consumo di suolo, applicato all’intero territorio piemontese; i
risultati di tali analisi sono periodicamente pubblicati.

La pubblicazione regionale contiene i valori numerici acquisiti
nell’ultima campagna di misura, riferiti a ciascun comune ed aggregati a
scala provinciale e regionale.

Le diverse tipologie di consumo di suolo calcolate, sono articolate in
CSU (consumo di suolo urbanizzato), CSI (consumo di suolo
infrastrutturato) e CSR (consumo di suolo reversibile).

I dati di riferimento sono metadatati nel Geoportale Piemonte, sono
scaricabili (taglio per comune) dal Geoportale stesso (oltre ad essere
esposti con specifico servizio WMS) e sono accessibili internamente alla
regione attraverso il Plugin CSI-Atlante.

Per quanto concerne, invece l’attuazione dei disposti del comma 10
dell’art.31 delle Nta del Ptr relativamente alla soglia del 3%, il
valore utile al quale riferirsi nella stesura e nella valutazione degli
strumenti urbanistici per la quantificazione di tale incremento è quello
relativo al consumo di suolo urbanizzato “CSU”. Tale valore corrisponde
alla superficie compresa all’interno della perimetrazione generata con
la metodologia utilizzata per il rilevamento della superficie consumata
ai fini delle attività di monitoraggio regionale, quindi considerata già
compromessa dal punto di vista ambientale, tale superficie è composta
dalla superficie edificata e dalla relativa superficie di pertinenza,
con specifica esclusione sia delle superfici destinate a infrastrutture,
sia di quelle dotate di opere di urbanizzazione ma non ancora edificate.

L’incremento di suolo urbanizzato, così definito, è costituito dalle
superfici generate dalla perimetrazione di aree normative di nuova
previsione con destinazione residenziale, produttiva, terziaria e
commerciale nonché destinate a servizi privati, esterne al perimetro del
suolo consumato urbanizzato, definito dal monitoraggio regionale.

La perimetrazione del consumo di suolo prodotta dal monitoraggio
regionale, sovrapposta alle previsioni di piano evidenzia le porzioni di
territorio che concorrono al calcolo dell’incremento di suolo consumato
e quelle escluse dal computo.

I risultati di tale confronto dovranno essere quantificati in termini di
superficie e documentati utilizzando la seguente tabella.

Tabella 9 - sintesi delle aree generatrici di consumo di suolo (verifica
art. 31 ptr)

+-----------------+-----------------+-----------------+-----------------+
| **SINTESI DELLE AREE GENERATRICI DI CONSUMO DI SUOLO**                |
|  (VERIFICA ART. 31 PTR)                                               |
+=================+=================+=================+=================+
|                 |                 |*Superficie      |*Totale          |
|                 |                 |(m2)*            |superficie       |
|                 |                 |                 |(m2)*            |
+-----------------+-----------------+-----------------+-----------------+
| Aree            | ricadenti in    |                 |                 |
| urbanistiche    | aree consumate  |                 |                 |
| CM, TR e ES     |                 |                 |                 |
| riconfermate    |                 |                 |                 |
| non attuate     |                 |                 |                 |
+                 +-----------------+-----------------+-----------------+
|                 | non ricadenti   |                 |                 |
|                 | in aree         |                 |                 |
|                 | consumate       |                 |                 |
+-----------------+-----------------+-----------------+-----------------+
| Aree            | ricadenti in    |                 |                 |
| urbanistiche    | aree consumate  |                 |                 |
| CM, TR e ES     |                 |                 |                 |
| introdotte      |                 |                 |                 |
| dalla variante  |                 |                 |                 |
+                 +-----------------+-----------------+-----------------+
|                 | non ricadenti   |                 |                 |
|                 | in aree         |                 |                 |
|                 | consumate       |                 |                 |
+-----------------+-----------------+-----------------+-----------------+
| Aree            | ricadenti in    |                 |                 |
| urbanistiche    | aree consumate  |                 |                 |
| CM, TR e ES     |                 |                 |                 |
| stralciate      |                 |                 |                 |
| dalla variante  |                 |                 |                 |
+                 +-----------------+-----------------+-----------------+
|                 | non ricadenti   |                 |                 |
|                 | in aree         |                 |                 |
|                 | consumate       |                 |                 |
+-----------------+-----------------+-----------------+-----------------+


Le sigle CM, TR e ES fanno riferimento alle Aree Urbanistiche di
Progetto di cui alla Tabella 14 aventi le seguenti Destinazioni d’uso:
residenziale, produttivo, terziario, turistico ricettivo, polifunzionale
e servizi, infrastrutture e impianti privati. Si veda anche il cap.
"Confronto fra le previsioni del Prg vigente e del nuovo Prg/variante".

Il dato di Consumo di suolo fa riferimento all’ultimo dato regionale
pubblicato.

Al fine del monitoraggio del progressivo consumo di suolo, nel
quinquennio di riferimento, i comuni dovranno predisporre la seguente
tabella da inserire nella relazione illustrativa. Tale tabella dovrà
essere aggiornata in occasione di ogni variante allo strumento
urbanistico a prescindere dalla sua natura.

Tabella 10 – monitoraggio del progressivo consumo di suolo

+-----------+---------+---------+---------+---------+----------+---------+
| **MONITORAGGIO DEL PROGRESSIVO CONSUMO DI SUOLO**                      |
+===========+=========+=========+=========+=========+==========+=========+
|           |**Sup    | **CSU** |**CSU    | **CSU   |**Δ**     | **Δ**   |
|           |comune** |         |in       | in      |          |         |
|           |         | (m2)    |incremen | incremen|(m2)      |         |
|           |(m2)     |         |to**     | to**    |          | %       |
|           |         |         |         |         |          |         |
|           |         |         |(3%      | (6%     |          |         |
|           |         |         |max-5    | max -   |          |         |
|           |         |         |anni)    | 10      |          |         |
|           |         |         |         | anni)   |          |         |
+-----------+---------+---------+---------+---------+----------+---------+
|**Valore   |         |         | --      | --      | --       | --      |
|Monitorag  |         |         |         |         |          |         |
|gio        |         |         |         |         |          |         |
|regionale**|         |         |         |         |          |         |
+-----------+---------+---------+---------+---------+----------+---------+
|**Variante |         |         |         |         |          |         |
|n…**       |         |         |         |         |          |         |
|           |         |         |         |         |          |         |
|**anno…**  |         |         |         |         |          |         |
+-----------+---------+---------+---------+---------+----------+---------+
|**Variante |         |         |         |         |          |         |
|n…**       |         |         |         |         |          |         |
|           |         |         |         |         |          |         |
|**anno…**  |         |         |         |         |          |         |
+-----------+---------+---------+---------+---------+----------+---------+
|**…**      |         |         |         |         |          |         |
+-----------+---------+---------+---------+---------+----------+---------+


.. raw:: html
           :file: disqus.html
