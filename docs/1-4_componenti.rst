======================================
Sezione 1.4 Le componenti normalizzate
======================================

Sottosezione 1.4.1 **Struttura del piano**

Per una maggiore leggibilità e una rappresentazione gestibile del Prg informatizzato è stato previsto un modello a strati, formato da tanti *livelli informativi* quante sono le categorie di informazioni da memorizzare. Su ogni livello informativo vengono associati elementi grafici ed informazioni in forma tabellare, che caratterizzano ciascun elemento rappresentato (poligono, linea, punto) mediante attributi.

La lettura combinata dei diversi livelli informativi permetterà di individuare la disciplina specifica delle diverse porzioni di territorio comunale; quindi le norme di attuazione dei piani saranno riferite a porzioni di territorio definite dalla sovrapposizione ed intersezione di più livelli (vedi oltre: Zone normative).

L’immagine di Fig. 1 esemplifica questa logica, mostrando la sovrapposizione dei livelli propri del progetto urbanistico stratificati sopra le informazioni derivanti da vincoli, piani sovraordinati, condizionamenti idrogeologici, riferimenti catastali, morfologia del terreno, basi cartografiche, ortofoto, ecc.

Di seguito si indica l’elenco dei livelli informativi mediante i quali si definiscono le previsioni di piano:

* *Livelli di base:*

* BDTRE: base cartografica di riferimento

* Catasto georiferito sulla base cartografica di riferimento

* *Livelli propedeutici alla progettazione urbanistica:*

* Quadro dei vincoli

    * di tutela territoriale (v. geologici, idrogeologici, geomorfologici, geotecnici, sismici, idoneità geologica all’utilizzazione urbanistica del territorio)

    * di tutela culturale, ambientale e paesaggistica (di Piano e recepiti da Normativa sovraordinata)

    * antropici e introdotti dal piano

* Industrie a rischio di incidente rilevante

* Zonizzazione Acustica

* Zonizzazione Commerciale

* Reti ecologiche

* Livelli derivati dal Ppr:

    * Componenti Naturalistico-ambientali

    * Componenti Storico-Culturali

    * Componenti Percettivo-Identitarie

    * Componenti Morfologico-insediative

* Perimetrazioni

    * Perimetrazione del centro abitato [art. 12, comma 2, n. 5 bis) l.r. 56/1977 e s.m.i.] (\*)

    * Perimetrazione del centro abitato [art 4 d.lgs. 285/1992 Codice della Strada] (\*)

    * Perimetrazione del centro storico [art. 24 l.r. 56/1977 e s.m.i.] (\*)

* Uso del suolo in atto ai fini agricoli, forestali, estrattivi (Carta della copertura del suolo)

* Capacità d’uso dei Suoli

* Consumo di suolo

* *Livelli progettuali del Prg:*

* Morfologie insediative di progetto (\*)

* Destinazioni d’Uso (\*)

* Aree urbanistiche di progetto (\*)

* Modalità di attuazione (\*)

* Tipi di intervento edilizio (\*)

* Confronto fra le previsioni del Prg vigente e del nuovo Prg/variante

* Zone Territoriali Omogenee

*  Zone normative

    *Nota: i livelli contrassegnati dall’asterisco (\*) dovranno essere topologicamente coerenti tra loro, almeno per quanto riguarda le parti sovrapposte.*

image:: static/componenti1.jpeg

    *Fig. 1 – Il Piano si compone attraverso la sovrapposizione dei livelli propri del progetto urbanistico, stratificati sopra le informazioni derivanti da vincoli, piani sovraordinati, condizionamenti idrogeologici, riferimenti catastali, morfologia del terreno, basi cartografiche, ortofoto, ecc.*

    Per ogni livello informativo vengono nel seguito fornite indicazioni sulle fonti informative utilizzabili, sulla struttura dati, sulla nomenclatura da seguire nella classificazione delle aree, al fine di unificare il linguaggio definendo in modo univoco il significato dei termini, a garanzia di una maggiore trasparenza e confrontabilità. Per ciascun livello informativo è stato predisposto un glossario di riferimento, ovvero un dominio dei possibili valori che devono essere assegnati agli attributi di ogni elemento grafico rappresentato all’interno di ciascuna classe (*layer* o strato informativo).
